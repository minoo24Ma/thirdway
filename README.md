<div style="text-align: right"> 

| :memo:        | [این صفحه را ویرایش کنید](https://github.com/peymanr/thirdway/edit/main/README.md)|
|---------------|:------------------------|

</div>

# #راه_سوّم: برنامه‌ای برای تغییر در ایران

## خلاصه

## وضعیت حساس کنونی
کمتر کسی است که قائل نباشد که ایران در سال ۱۴۰۳ بعد از انتخابات نمایشی ریاست جمهوری ۱۴۰۰ و بعد از انتخابات مجلس در سال ۱۴۰۲، به بن بست سیاسی نرسیده است. البته از دیدگاه کسانی که ادامه وضع موجود را نه به صلاح می‌دانند و نه پایدار. پروژه‌ها و ایده‌های اصلاح‌طلبی و تحریم و روزنه‌گشایی و ائتلاف اپوزوسیون خارج از کشور، همه به بن بست رسیده‌اند. در محافل سیاسیِ منتقد، ایده‌ی جدیدی دیده نمی‌شود. مقاومت مدنی نیاز به فضایی پویا دارد تا ایده‌های این چنینی آزموده شوند. این طرح تلاش می‌کند که ایده‌هایی برای تغییر و خروج از بن‌بست را مطرح کند. شاید با اقبال عمومی مواجه شود و شاید هم نه. بی‌گمان، این ایده‌ها ممکن است عملیاتی به نظر نرسند یا ایراداتی داشته باشند. در کمترین حالت ممکن، گفت‌وگو را جان می‌بخشد. هدف گذاری این طرح انتخابات خرداد ۱۴۰۳ است با این امید که بتوان قدرت مردم را به همه یادآوری کند. اگر در این انتخابات کاملا اجرایی نشود، حتما درس‌هایی خواهد داشت برای دوره‌های بعد.


### انتخابات زودهنگام، پروژه‌ی جانشینی، و ساختار حکمرانی در جمهوری اسلامی
سه روز پیش هلیکوپتر حامل ریاست‌ جمهوری و وزیر خارجه سقوط کرده است. صرف‌نظر از ضربه‌ی روحی که به حاکمیت وارد شده است، شرایط فشرده پیش از انتخابات و وضعیت آشفته دیوانی کشور، حاکمیت را در نقطه‌ای پایین‌تر از دو ماه پیش قرار داده است. هنوز آثار پردامنه جنبش مهسا در حافظه‌ی مردم و حاکمیت زنده و تازه است. جنگ تازه‌ی خیابانی با زنان با حضور گشت ارشاد زخم‌ها را عمیق‌تر کرده است. بدنه‌ی ژله‌ای حاکمیت که وابسته با رانت‌های اقتصادی است، حالا منافع خود را در خطر می‌بیند. معلوم نیست دولت بعدی چه گروهی را بر سر قدرت بیاورد و گروه‌های درون‌نظامی در جنگی گاهی عیان و گاهی پنهان هستند. حاکمیت بیش از هر زمانی در وضعیتی غیرپایدار قرار گرفته است و نیاز دارد که انتخابات را با کمترین حادثه پیش ببرد. باید طوری هم پیش ببرد که فرد مورد علاقه رهبری روی صندلی خالی رئیسی تکیه بزند. حالا که خواب سران نظام با اخبار بد مخدوش شده است، آخرین چیزی که آنها دوست دارند بشنوند، ایجاد بی‌نظمی و رویش مقاومت‌های و نافرمانی‌های مدنی است.

با انتخاباتی شبیه به انتصابات، اعتبار صندوق در دیدگاه اکثریت مردم کاسته شده است. حاکمیت هیچ نشانه‌ای از نرمش و تغییر رویکرد ندارد. فضا همچنان بسته خواهد ماند. هرگونه نرمشی در این شرایط و در هر شرایطی ضعف تلقی خواهد شد و راس نظام از اینکه ضعیف دیده بشود، بیزار است. حال که نهاد انتخابات نحیف شده و مردم اقبالی به صندوق ندارند، سناریوی مورد علاقه نظام چیست؟ قطعا انتخاباتی کم فروغ و کم اتفاق و امن. انتخاباتی که رای‌های صلبی استخوان در گلوی نظام نشود. انتخاباتی که به همه‌پرسی تبدیل نشود. همه چیز باید بدون کمترین اختلالی پیش برود. اگر مردم با صندوق قهر کنند، اصولا این خبر خوبی برای نظام خواهد بود. 

حالا که مردم به صندوق اعتباری نمی‌دهند و حاکمیت هم نرمشی نشان نمی‌دهد که مبادا شرایط پیچیده‌ای پیش بیاید، چه سناریو‌های دیگری می‌توان متصور شد که اندکی بیشتر به نفع مردم باشد. چطور می‌توان از شرایط حاضر برای نشان دادن قدرت اراده مردم استفاده کرد. 
سوال اول که پیش می‌آید شاید شورش‌های خیابانی باشد. آنچه در ۹۶ و ۹۸ و جنبش مهسا دیدیدم. 

### آینده‌ی پیش رو

### تاریخچه‌ی از مبارزات مرتبط

#### اصلاحات سیاسی
بسیاری معتقدند که جنبش اصلاحات در ایران شاید دیگر اقبالی میان مردم نداشته باشد. رای‌های بالا به خاتمی و روحانی در مقطعی از دهه‌ی ۷۰ و ۸۰،  نشان از این بود که مردم به جنبش اصطلاحات بیش از محور اصلی قدرت اعتماد داشتند. این رای شاید صلبی بود ولی می‌توانست سرمایه‌ی قابل توجهی برای گروه‌های اصلاح‌طلب باشد. بی‌تردید این اقبال و اعتماد کاهش یافته است. اکثریتی از مردم که در انتخابات شرکت نمی‌کنند یا رای سفید و باطله می‌دهند دیگر حاضر نیستند مسیر اصلاحات را امتحان کنند. این سرمایه‌ی اجتماعی اگر از بین نرفته باشد، در شرایط کنونی به راحتی قابل تجمیع نیست. حاکمیت هم عرصه را بسیار تنگ کرده است. کاندیداهای اصلی اصلاح‌طلبان از سد شورای نگهبان عبور نکرده‌اند. سران اصلاحات یا در حصرند یا با ممنوعیت‌های عمده مواجه‌اند. عملکرد اصلاح‌طلبان زمانی که قوای مجریه و مقننه را در دست داشتند نیز بسیار قابل نقد است. مطالب بسیاری در این راستا منتشر شده است. عواملی هم از خارج در این شکست بی‌تاثیر نبودند. نمونه‌ی اصلی آن شاید خروج دونالد ترامپ از برجام بود که ضربه‌ای سخت به امکان پیشبرد برنامه‌های حسن روحانی بود. هسته‌‌ی سخت قدرت هم از هر بهانه‌ای استفاده کرده است تا اصلاحات و اصلاح‌طلبان را از دور خارج کند. گاهی روش‌های حذف فیزیکی نیز به کاربسته شده است. گروه‌های اصلاح‌طلب در عمل از فعالیت سیاسی منع شده‌اند و آنهایی که در حاشیه بوده‌اند و فرصت مشارکت داشته‌اند، مانند همتی، ظرفیت بسیج عمومی برای شرکت در انتخابات را نداشتند. به نظر نمی‌رسد که شرایط برای اصلاحات تغییر کرده باشد و همچنان در انتخابات فوری در خرداد ۱۴۰۳ نیز بتوانند کاری از پیش ببرند تا کاندیدایی از سد شورای نگهبان عبور دهند. 

#### اصلاحات اجتماعی -- زیست-جنبش
 جامعه مدنی ایران چه آن گروهی که با اصلاح‌طلبان همراه شدند و چه آن گروهی که با عدم مشارکت از شرایط کشور ناراضی بودند، همه امید داشتند که شاید با تغییراتی بتواند سطحی از آزادی‌های اجتماعی را به دست بیاورند. این امید که خیلی زود، بعد از وقوع انقلاب در سال‌های ابتدایی کمرنگ شده بود، در دهه‌های ۷۰ و ۸۰ با اندکی بازتر شدن نسبی فضا برای برخی فعالیت‌ها کمی پررنگ‌تر شد. البته برای زنان ایران آسمان همیشه یک رنگ بود. حجاب اجباری و برخی از قوانین ناعادلانه هیچ‌گاه تغییر نکردند. آزادی سیاسی تنها چیزی نبود که محدود شده بود. آزادی‌های اجتماعی یا به تعبیری امروزی، زندگی نیز در ایران محدود شده است، برای برخی گروه‌ها این محدودیت‌ها بسیار بیشتر بود. جنبش‌های متعدد اجتماعی از فعالین کارگری و صنفی و معلمان گرفته تا جنبش‌هایی چون دوچرخه‌سواری زنان، حضور در ورزشگاه‌ها، روسری سر چوب زدن‌ها، درخواست برای آزادی‌های اینترنتی و مجازی، موسیقی و خیلی از نمودهای زندگی موضوع مطالبه بسیاری گروه‌ها شد. این نافرمانی‌ها و مقاومت‌های مدنی شاید تغییرات مثبتی را هم در پی داشته است ولی این تغییرات با هزینه‌های انسانی بسیار به دست آمده است و البته، حاکمیت به زور این معدود خاکریزها را واگذار کرده است و نه از روی اختیار. اگر به زور فیفا نبود، همین چند صندلی را هم به زنان در ورزشگاه‌ها اختصاص نمی‌دادند. مقاومت مدنی امری نیست که یکباره شکل بگیرد یا پیروز بشود. امری است جاری. گاهی قوت می‌گیرد و گاهی آرامتر می‌شود. 
#### جنبش‌های خیابانی
#### ابزارهای بین‌المللی، انزوا
#### دخالت نظامی
### ایران در چهارچوب جهانی


## راه سوّم

## جزئیات کلی

#### انتظارات

##### مردم 

##### مراجع اجتماعی

### زمان‌بندی

انتشار

کارزارهای مقدماتی فضای مجازی

مطرح شدن در رسانه‌های جمعی

کارزارهای میدانی

همراهیِ زندانیان سیاسی

#### ماشه - ادامه یا توقف

شرایط مورد نیاز برای ادامه

برگشت به وضعیت تحریم


## امکان سنجی
### آمار کلی انتخابات ریاست‌جمهوری سال ۱۴۰۰
| استان/کشور   | میزان مشارکت | کل واجدین شرایط | میزان کل آرا | سیدابراهیم رئیسی | عبدالناصر همتی | آرای باطله | امیرحسین قاضی‌زاده | محسن رضایی |
|--------------|--------------|------------------|--------------|-------------------|-----------------|------------|---------------------|-------------|
| کل کشور      | 48%          | 59,310,480       | 28,469,030   | 18,021,945        | 2,433,300       | 3,569,290 | 1,003,650           | 3,440,845   |
| البرز        | 41%          | 1,780,000        | 733,170      | 264,822           | 32,801          | 375,413   | 21,188              | 38,946      |
| تهران        | 34%          | 9,815,000        | 3,346,580    | 2,159,504         | 395,211         | 298,841   | 178,252             | 314,772     |


### درماندگی آموخته، هیمنه‌ی سرکوب

### انرژی جنبشی و تغییر فاز روانشناسی جمعی 

## انگیزه‌خوانی از جریانها

## نتایج احتمالی

## جزئیات بیشتر




